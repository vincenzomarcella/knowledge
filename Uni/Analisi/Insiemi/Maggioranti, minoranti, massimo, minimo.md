Tags: #Insiemi 
# Maggioranti, minoranti, massimo, minimo
## Definizioni
Sia $X \subset \mathbb{R}$ 
- Dato un elemento $M$ reale, esso e un maggiorante per $X$ se $x$ è minore o uguale a $M$ per ogni $x$ appartenente a $X$
$M \in \mathbb{R}$ è un maggiorante per $X$ se $x\leq M \quad \forall \ x \in X$
- Dato un elemento $m$ reale, esso e un minorante per $X$ se $x$ è maggiore o uguale a $m$ per ogni $x$ appartenente a $X$
$m \in \mathbb{R}$ è un minorante per $X$ se $x\geq m \quad \forall \ x \in X$
- Si dice che $M$ è un massimo di $X$, se esso è un maggiorante e inoltre appartiene a $X$. Esso si scrive anche $M = max \ X$
- Si dice che $m$ è un minimo di $X$, se esso è un minorante e inoltre appartiene a $X$. Esso si scrive anche $m = min \ X$
## Osservazioni
#### Numeri reali
- Un insieme ammette maggioranti solo se limitato superiormente, stessa cosa per i minoranti e gli insiemi limitati inferiormente.
- Se un insieme ha un maggiorante ne ha infiniti, poiché dato un maggiorante, ce ne sarà sempre un maggiore. Stessa cosa per i minoranti.
- Il massimo ed il minimo di un insieme, se esistono sono unici. Infatti se $M_{1}$ e $M_{2}$ sono massimi di $X$ allora entrambi fanno parte di esso e se si applica la definizione di massimo con $M=M_{1}$ e $x=M_{2}$ e poi con $M=M_{2}$ e $x=M_{1}$ si trova che $M_{2}\leq M$ e poi $M_{1}\leq M_{2}$ da cui $M_{1}=M_{2}$. Stessa cosa si applica per il minimo.
- Un insieme limitato può non avere un massimo o un minimo, si ponga il caso di $]a, b]$. Esso ha un massimo b ma non ha un minimo poiché i suoi minoranti sono $(-\infty, a]$, e nessuno di essi appartiene ad $]a,b]$.
- Ogni insieme costituito da un numero _finito_ di reali ha sempre massimo e minimo.
